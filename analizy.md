#1 Pleśniak urodzinowy Tadzia
-----------------------------

625 ml mąki (2,5 szklanki)
kostka masła (200g)
łyżeczka proszku do pieczenia
cukier waniliowy

pieczony 30 min w 180 stopniach z termoobiegiem, i zdążył się porządnie zarumienić.

Wadą tego pleśniaka było nadzienie: konfitura wiśniowa, która wydawała się ok
ale była za mało wyrazista, i powidła z biedronki, które były za słodkie i
przez to mdłe.  Oprócz tego mocno opadł, być może zbyt szeroko otworzyłem
piekarnik do studzenia.


#2 z powidłami
--------------

Potem robiłem pleśniak do pracy, i był bardzo udany.  Jako nadzienia użyłem
powideł Łowicz i przecierowej konfitury czarnoporzeczkowej od babci, która była
naprawdę mega.


#3 2014-12-22 (na wigilię klasową)
----------------------------------

Na wigilię klasową upiekłem pleśniak, który był testem bezowym: chciałem
sprawdzić, żeby ciasto opadło jak najmniej i żeby z piany białkowej zrobiła się
normalna beza.  W związku z tym do bezy dałem trochę więcej cukru (nieco ponad
3/4 szklanki na 4 białka), przez co była zauważalnie słodsza.

Jako nadzienie poszedł prawie cały słoik powideł węgierkowych Łowicza - chyba
należało nie zostawiać nic w słoiku, ciasto byłoby bardziej wyraziste.

Wziąłem 625 ml mąki, 200g masła i 4 jajka (rozmiar M, między 53 a 63 g) -
zagniotło się dobrze, bez większego zapasu (tzn. gdybym dodał zauważalnie
więcej mąki przestałoby się kleić).  Łyżeczka proszku do pieczenia.  Dodałem
dwa cukry waniliowe; trudno powiedzieć czy efekt był korzystny (i zauważalny)
czy nie.  Ciasto podzieliłem dokładnie w proporcji 2:1:1 i proporcje po
upieczeniu były takie jak chciałem.  Do środkowej warstwy dałem 3 średnio
czubate łyżki kakao; chyba mogłoby być więcej.

Pieczenie:
25 minut w 170 st. (z termoobiegiem)
40 minut w 100 st. (temperatura spadła do 100 stopni dopiero po ponad 20
minutach).  Jeszcze przed zmianą temperatury ciasto zaczęło rosnąć - z początku
nierównomiernie, potem zrobiła się ładna kopuła.  Przez pierwszych 5-7 minut po
zmianie temp. dalej szybko rosło i doszło do wys. przynajmniej 2 cm wyższej niż
przy wkładaniu (naa środku).  Mniej więcej po 15 min od zmiany temperatury
termostatu (na oko w piekarniku było wtedy ~125 st.) ciasto zaczęło opadać, i
opadało cały czas aż do wystudzenia.  Efekt końcowy: wysokość prawie taka sama
jak przed włożeniem (być może trochę większa), piana wciąż wilgotna (co nie
znaczy, że zła) ale i tak będąca wyraźnie najgrubszą warstwą ciasta (~2/5 całej
wysokości).  Jeśli chodzi o samo ciasto, to upiekło się dobrze, nie było blisko
do spalenia.


#4 Pleśniak usański
-------------------

2000 ml mąki
10 jajek po ~59g
5/4 * 454g masła
5 łyżek cukru (do ciasta)
4 superczubate łyżki kakao (na ~1/4 ciasta)

3*600g wypełnienia owocowego

15 min spód w 380F, potem na przemian jedna i druga forma


#5 Sylwester 2018
-----------------

Parametry:

* 5 małych jajek od zielononóżki kuropatwianej (dość starych), razem 280g
* do ciasta kruchego wpadło mi 3/4 jednego białka
* 1 cukier waniliowy
* 1 płaska łyżeczka proszku do pieczenia
* masło było ciepłe
* 110 g cukru
* tortownica mała ze stanów (24 cm?)
* 280g dżemu porzeczkowego od Babci
* połowa była z bakaliami (20g rodzynek, 20g orzechów włoskich pokruszonych,
  trochę tartych orzechów laskowych położonych na warstwę ciemnego ciasta)

Wyniki

* ciasto wyszło dziwnie gumowe i klejące, nie kruszyło się tak jak zwykle
* spód był chyba zbyt ubity
* chyba było za mokre; wyglądało jakby spodnia warstwa się nie dopiekła
  (powinna wyjść bardzo krusząca się)
* dżemu było za dużo (za słodkie)
* bakalie i dżem to za dużo. Należy albo dawać do ciemnego ciasta bakalie, albo
  smarować pod spodem dżemem, nie obie rzeczy naraz.
